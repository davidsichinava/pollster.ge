---
title: "Methodology"
headless: true
translationKey: "methods"
---

საშუალო შეწონილი
ეს მიდგომა 2016 წლიდან 2018 წლის ჩათვლით, ქვეყანაში ჩატარებული და ღიად ხელმისაწვდომი გამოკითხვების გასაშუალოებულ შედეგებს ეფუძნება, რომელთა დეტალური აღწერა შეგიძლიათ, ამ გვერდზე ნახოთ. როგორც შეამჩნევდით, მონაცემები ამომწურავი არაა, რაც პირველწყაროს არასრულყოფილებითაა გამოწვეული - იშვიათი გამონაკლისების გარდა, გამოკითხვების ავტორები მეთოდოლოგიას, კითხვების ფორმულირებას და მით უმეტეს - ნედლ მონაცემებს არასდროს ასაჯაროებენ. პროგნოზის საშუალო შეწონილი მეთოდი საკმაოდ მარტივია - აღებულია მხოლოდ ის პასუხები, რომლებმაც რომელიმე კონკრეტული საპრეზიდენტო კანდიდატი დაასახელეს. წონებად გამოყენებულია არჩევნებამდე დარჩენილი დღეები - ვუშვებთ, რომ კვლევა რაც უფრო ახლოსაა ხმის მიცემის დღესთან, მით უფრო აკურატულად ასახავს საზოგადოებრივ განწყობებს. გასათვალისწინებელია, რომ გამოკითხვების გასაშუალოებული შედეგები არჩევნების პროგნოზისთვის ფართოდ გამოიყენება. მაგალითად, ავტორიტეტული პორტალი RealClearPolitics ამერიკის შეერთებულ შტატებში ჩატარებული გამოკითხვების შედეგების აგრეგირების მეშვეობით, საპრეზიდენტო არჩევნების და ე.წ. generic ballot-ის პროგნოზებს რეგულარულად აქვეყნებს.

სტატისტიკური მოდელირება
მოდელირებისადმი მეორე მიდგომისთვის ე.წ. state space სტატისტიკური მოდელი გამოვიყენეთ, რომელიც ჯიმ სევიჯმა მიერ აშშ-ის საპრეზიდენტო არჩევნებისთვის გამოიყენა მეთოდს. state space მოდელის მთავარ იდეას წარმოადგენს ის, რომ გამოკითხვები მხოლოდ ნაწილობრივ ასახავენ პარტიულ განწყობას, ხოლო რეალური მნიშვნელობა კი ისეთი ცვლადია, რომელიც ე.წ. დაუკვირვებელ მდგომარეობაშია. ერთის მხრივ, ლატენტურ მნიშვნელობის პოვნას ვცდილობთ ე.წ. ხმაურის მეშვეობით ერთი კონკრეტული დროის მონაკვეთში, ამასთან, გვსურს, დროის ჭრილში მოვახდინოთ ამ მნიშვნელობების აგრეგირება. ბუნებით state space მოდელები ბაიესურია, რაც იმას ნიშნავს, რომ გვაქვს ე.წ. აპრიორული ალბათობა, ანუ - საწყისი მდგომარეობა, ხოლო ამ წინასწარი ალბათობების განახლება სხვა მომდევნო დაკვირვებების მეშვეობით ხდება. დიაგრამაზე გამოსახულია 2000 სიმულაცია, ხოლო მონაცემების ინტერპრეტირება სწორედ ამ სიმულაციების განაწილების მიხედვით უნდა მოვახდინოთ.